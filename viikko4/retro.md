Start, Stop, Continue, More of, Less of Wheelin idea on, että tehdään ympyrä ja jaetaan se viiten osaan, jotka nimetään tämän luettelon mukaisesti. Tämän jälkeen jokainen palaverin jäsen kirjoittaa asioita eri osiin. Tämä kannustaa kehittäviin keskusteluihin. Kesto yleensä 10 - 25 minuuttia.

Glad, Sad, Mad -tekniikan idea on, että osallistujat kirjaavat edellisen sprintin ongelmat, muutokset ja havainnot kolmeen eri kategoriaan; glad, sad ja mad. Tämän jälkeen osallistujat äänestävät aiheista, jonka jälkeen ne käsitellään eniten ääntä saaneesta vähiten ääniä saaneeseen. Aiheiden pitäisi olla tiiviitä ja ne pitäisi pystyä kirjoittamaan muistilapulle. Muistilaput voidaan ryhmitellä niin, että asiat, jotka liittyvät toisiinsa ovat samassa kohdassa. Tämä menetelmä voi kestää jopa 60 minuuttia.
